Napraviti jednostavnu simulaciju rada fabrike za izradu specijalnih metalnih ploča. Izrada jedne ploče sastoji se iz 3 faze, a svaku fazu obavlja određena mašina: mašina za oblikovanje (M1), mašina za ravnanje (M2) i mašina za lakiranje (M3).

Rad svake mašine se simulira jednostavnim Java programom, a svaka mašina ima svoj jedinstveni ID i metodu u kojoj se simulira obrada tako što se na konzolu ispisuju poruke. Svaka ploča koja se koristi u obradi ima svoj ID i mora pratiti uvijek isti redoslijed obrade (M1 -> M2 -> M3). Tokom obrade pomoću sleep metode usporiti rad mašina kako bi se lakše ispratila simulacija. Mašine dobijaju ploče i šalju ih dalje preko brokera i MQTT. Treća mašina (M3) pravi konačan proizvod i to javlja mikroservisu za proizvode preko REST endpointa.

Sve mašine su povezane na kontrolni mikroservis koji može mašinama da pošalje 3 komande:  STOP - prekid rada, PAUSE - pauza i CONT - prekid pauze. Kontrolni mikroservis upisuje u bazu podataka telemetrijske podatke koje dobija od mašina: vrijeme pokretanja, vrijeme početka obrade materijala sa ID-jem, vrijeme završetka obrade materijala sa ID-jem, vrijeme gašenja mašine, vrijeme pauze i vrijeme prekida pauze. Sva komunikacija se obavlja preko MQTT brokera.

Mikroservis za proizvode čuva u bazi podataka informacije o svim kreiranim pločama, i ovi podaci su dostupni preko REST endpointa za pretrage (findAll, findByID).

Mikroservis za prodaju služi da se od postojećih ploča iz mikroservisa za proizvode kreira narudžbenica za prodaju. Narudžbenica se sastoji od zaglavlja (kupac, datum prodaje, datum plaćanja (valuta), adresa isporuke) i stavki (ID ploče, cijena i količina). Narudžbenica se čuva kao txt fajl. Mikroservis za prodaju komunicira preko RabbitMQ.

Napraviti jednostavnu klijentsku aplikaciju (desktop GUI ili web) u kojoj se mogu kreirati narudžbenice.  Svi podaci se dobijaju od odgovarajućih mikroservisa, a podaci koji se tamo ne čuvaju unose se u ovoj klijentskoj aplikacija (cijene, količine, adrese, ...). U sklopu iste ili odvojene aplikacije napraviti kontrolni panel za upravljanje mašinama koji koristi kontrolni mikroservis. Ispisati status rada mašine preko ikonica (zeleno - radi, žuto - pauza, crveno - isključena).

U svim aplikacijama obezbijediti logovanje događaja (logger-i), a parametre čuvati u properties fajlovima.